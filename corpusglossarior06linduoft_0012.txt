VI PRAEFATIO , ,

FVNOKH, LANDGRAFH, KRVMBACHERL STOWASSERL WAR-
RENH, NETTLEsHIPH, sOHLVTTERI aliorum eo quo par'est studio,
adscivi, quamquam neque omnes quas noveram coniecturas commemo-
rare potui neque onmes 1110 novisse affirmare audeo. Itaque sicubi
mihi adscripsi quae iam aliorum nominibus occupata sunt, cum sine
dolo malo factum sit, suum quomque repetere lubenti animo patiar.

3. Lemmata latina quibus graeca non ita pauca interposita sunt per
litteras digessi. Ex interpretamentis quae ad illa lemmata pertinent
potiora excerpsi, excerpta litterarum ordini tamquam lemmata inserui,
ne nimis delitescerent. Quamquam cavendum fuit, ne lemmatum numero
sine modo aucto ambitus libri ultra quam fas esset cresceret, In
glossis botanicis quae synonyma inveniuntur non omnia excerpenda
aut in lemmata vertenda duxi, cum multa ne latina quidem sint et
facile ab eis, quorum interest synonymorum omnem molem novisse,
inveniri possint. — Glossarum graecolatinarum praeter eas quas
modo tetigi interpretamenta lemmata fieri iussi: unde consectarium fuit,
ut Pseudocyrilli qui fertur diversa interpretamenta in totidem lem-
mata mutata pro ordine litterarum disicerentur iisdem vocabulis graecis
repetitis: ubicumque tamen alterum interpretamentum ex altero demum
suam lucem accipere videbatur, hoc ut indicarem varia ratione operam
dedi. Si cuius intererit hoc vel illo loco integram formam cognovisse,
glossam evolvat. Quod de Pseudocyrilli glossis exposui, in alias quas-
dam collectiones transferendum esse semel moneo. Lemmata cor-
rupta aut suum locum habent ex ordine elementorum emendatione
subiecta aut cum sanis glossis coniuncta sunt: sive hoc sive illud fac-
tum est, ut quae cohaererent facile coniungerentur quoad eius fieri
potuit plerumque curavi. Participia a verbis seiunxi, ne cogerer ab
adiectivis distinguere, quod saepissime nullo modo fieri potest. Placidi
nota signavi et genuinas glossas Placideas et iniuria in codicibus Placido
adscriptas. Glossis codicis Einsidlensis, quarum quidem auctoritas
aliorum glossariorum testimoniis non firmatur, saepius unde? adscripsi,
ut indicarem suspectae originis esse: nam earum pars certe novicia est.
Indicem graecorum vocabulorum septimum volumen continebit.

4. Locos scriptorum ad quos lemmata vel interpretamenta redire
videantur ubi indagaveram indicavi. Quod facile fieri potuit 111 glossa-
riis ad certos auctores eosdemque pertinentibus, ut in glossis Vergi-
lianis (IV p. 427 sqq), Terentianis (V p. 529 sqq), Nonianis (V
p. 637sqq.j>‚ Iuvenalianis (V p. 652sqq.)‚ Ciceronianis (V p. 657sqq.),
Ovidianis (jV p. 54(3j); item in glossarum farragine, quae quinti volu-
minis p. 410 sqq. edita cst, in glossis ‘de canonibus' (i. e. ex conci-
liorum canonibus3 usus suni ‘bibliotheca iuris canonici veteris, opera et

